	Genel Tanıtım
	    


Soğuk algınlığı, nezle ya da bir diğer adıyla nazofarenjit, üst solunum yollarınızda (burun ve boğazınızda) 
meydana gelen viral bir enfeksiyondur. Yılın her mevsiminde görülebilen ve bütün dünyada yaygın olan bir 
hastalık türüdür. 
Genellikle mevsim geçişlerinde, ani sıcaklık değişimleri gündemde olduğu vakitlerde etkin olur. 200’den 
fazla nezleye sebep olan virüs mevcuttur. Bunlardan başlıcaları; Rinovirüsler, Koronavirüsler, 
Adenovirüsler ve RSV (Respiratuar Sinsitiyal Virüs)’dir. En yaygın olanı ise Rinovirüslerdir.

Soğuk algınlığı, insanlar arasında görülen en yaygın bulaşıcı hastalık türüdür. Hapşırık ve öksürük 
atakları ile havaya yayılmış olan virüsleri başka insanlar soluduğunda onlara da geçmiş olur. Virüs 
alındıktan 2-3 saat sonra, kırıklık, burun akıntısı, hafif ateş, öksürük, gözlerde kızarma ve yaşarma 
gibi semptomlarla kendini belli eder ve 7-10 günde kendiliğinden geçer. 

Solunum yoluyla alınan virüsler, burun mukozasına yerleşir ve burnun tıkanmasına sebebiyet verir. 
Vücutta bu hapşırma, burun akıntısı vasıtasıyla bu virüslerden kurtulmaya çalışır. Belirtilerin nedeni, 
virüsün üst solunum yollarındaki dokulara zarar vermesi değil, bağışıklık sisteminin enfeksiyona verdiği 
reaksiyondur.

Normal şartlarda 7-10 günlük süre zarfında kendiliğinden geçen nezle; sinüzit, orta kulak iltihabı veya 
pnömokok gibi hastalıklara sebebiyet verirse iyileşme süresi uzayacaktır. Ayrıca sigara kullanan kişilerde 
belirtiler daha uzun süre seyredebilmektedir.

Soğuk algınlığı (nezle) çoğunlukla grip ile karıştırılır. Ancak, nezle gribe göre çok daha hafif 
atlatılan bir rahatsızlıktır. Gripte burun akıntısı şikayeti olmazken, nezlede ana şikayet burun 
akıntısıdır.



	Soğuk Algınlığı Kimlerde Görülür?



Yetişkin bir insan, ortalama olarak yılda 2 ila 3 kere soğuk algınlığına yakalanabilir. Bir çocuk ise, 
yılda 6 ila 10 kere bu hastalıktan muzdarip olabilir ve çocuklarda yetişkinlere oranla daha uzun süre 
seyredebilir. Bebeklerde ise ilk 6 ay anneden geçen antikorlar nezleye karşı vücudu korur.

Soğuk Algınlığı Nasıl Bulaşır?
Soğuk algınlığı, havadaki virüs taşıyan damlacıkların solunması, yutulması ya da enfeksiyon içeren nesnelere 
temas edilmesiyle bulaşabilir. Virüsler etrafta uzun bir süre boyunca yaşayabilirler. Daha sonra siz elinizle
 virüslü yüzeylere temas edip yüzünüze, gözünüze, burnunuza elinizi sürdüğünüzde size de bulaşır. 

Hastalığın yakın temastaki kişilere bulaşma ihtimali yüksektir. Düşük bağışıklık sistemine sahip bireyler, 
hijyenin çok iyi olmadığı yerlerde bu virüse maruz kalıp, çevresine de bulaşmasına ön ayak olabilirler.

Hijyeni daima ön planda tutmak, soğuk algınlığı geçiren insanlarla yakın temastan kaçınmak, sigara içilen 
ortamlardan uzak durmak, bağışıklık sistemini güçlendirmeye yönelik beslenme düzeni, spor planı 
şekillendirmek, havasız ve kalabalık ortamlarda bulunmaktan kaçınarak virüslerin bulaşmasını önleme yoluna 
gidebilirsiniz.


	Belirtiler
		

Virüs bünyeye alındıktan yaklaşık 2-3 saat sonra, nezle semptomları görülmeye başlayabilir. Her belirti 
herkeste görülecek diye bir durum söz konusu değildir. Ama çoğunlukla aşağıdaki belirtilerle karşımıza çıkar.


	Tedavi Yöntemleri



Solunum yolu enfeksiyonlarının yaklaşık %80’i virüs kaynaklıdır, kalan %20’lik kesim ise bakteri kaynaklıdır. 
Sadece bakteri kaynaklı hastalıklarda antibiyotik tedavisine başvurulabilmektedir ve bu yüzden soğuk algınlığının
 antibiyotikle bir tedavisi mümkün değildir. Sadece belirtileri azaltmaya, sürelerini kısaltmaya yönelik tedavi
 yöntemlerinde bulunulabilir. Bunlar:

Bol bol istirahat etme.
Bol sıvı alımı (minimum 2-2, 5 litre).
Burun tıkanıklığı sizin hayat kalitenizi düşürüyorsa burun damlası, spreyi kullanımı.
Boğazınızı rahatlatmak için öksürük şurubu ya da pastil kullanımı.
Rahatlama için, buruna tuzlu su çekebilir, boğazınıza tuzlu su gargarası yapabilirsiniz. 
Hastalık 7 ila 10 gün içerisinde kendiliğinden geçecektir. Çok yaşlı, bağışıklık sistemi güçsüz kişilerde
 bazı ikincil bakteriyel enfeksiyonlar da görülebileceği için süreç uzayabilir.
	
	
	Soğuk Algınlığına Ne İyi Gelir?


Tedavisi olan bir rahatsızlık değildir, kendiliğinden geçer. Fakat, bitkisel ve doğal yöntemler ile 
gösterdiği belirtilerin etkisi azaltılabilir. 

Ihlamur, Adaçayı ve Kekik: Soğuk algınlığı nedeniyle tahriş olan boğazınızı rahatlatmak amacıyla 
içilebilir.
Zerdeçal: Ilık süte ekleyeceğiniz bir kaşık zerdeçal siz rahatlatacaktır.
Kuşburnu çayı, portakal suyu: İçeriğindeki zengin C vitamini vasıtasıyla vücut direncinizi artırır.
Nane-limon: Nane-limon karışımıyla kendinizi rahatlatabilirsiniz.
Çubuk tarçın: Demlediğiniz çaylarınızın içine bir çubuk tarçın atarak boğazınızı yumuşatabilirsiniz.
Sarımsak: Soğuk algınlığın giderilmesinde oldukça etkili doğal bir üründür ve iyileşme sürecini hızlandırır.
Karanfil: Ağrıyı kesebilme özelliği sayesinde sizi rahatlatacaktır.
Bebeklerde ve Çocuklarda Soğuk Algınlığı
Soğuk algınlığı bebekler ve çocuklar arasında oldukça yaygın seyreder, bu yüzden risk grubundadırlar. 
Nezle olan bebekler yemek yemeyi istemezler, nefes alıp vermede sıkıntılar yaşarlar. Bebeklerde belirtiler 
arasında ateş yaygındır. Bebekler güçsüzleşir ve ağızları sürekli olarak kurur ve onlarda huzursuzluğa yol 
açar. 
Bebeklerde ve çocuklarda soğuk algınlığını gidermek için:
Emzirme döneminde ise emzirilme sıklığı artırılabilir.
Burun aspiratörü ile bebeğinizin burnunu düzenli temizleyerek onun rahatlamasını sağlayabilirsiniz.
Sık sık banyoya sokarak, burunun temizlenmesi, mukozanın nemli kalması sağlanabilir.
Kalın giydirilmemeye özen gösterilebilir.
Bol sıvı desteği sağlanmalıdır.
Soğuk Algınlığının Komplikasyonları Nelerdir?
Akut kulak enfeksiyonu
Bakteri ya da virüsler, kulak zarının arkasındaki boşluğa girdiklerinde, kulak ağrısı ve burundan yeşilimsi 
akıntı gelmesi belirtileriyle kendini gösterir.


	Soğuk Algınlığından Korunmak İçin Nelere Dikkat Etmek Gereklidir?



Soğuk algınlığı hastalığına sebep olan çok fazla virüs çeşidi olmasından ve çok çabuk mutasyona 
uğramalarından ötürü aşılama yapmak zordur. Etkili kapsamda aşılama yapılması da muhtemel değildir. 

Virüslerin yayılımını engellemek üzerine sağduyulu girişimlerde bulunmak soğuk algınlığının yayılmasını 
yavaşlatmak adına doğru olacaktır. 

Hijyen ve temizliğe ekstra özen gösterip, eller düzenli olarak yıkanmalıdır.
Maske takmaya özen gösterilmelidir.
C vitamini takviyesi, soğuk algınlığının şiddetini azaltmaz fakat süresini kısaltma üzerinde etkilidir. 
Çinko takviyesi aldığınızda, belirtilerin şiddetini ve süresini kısaltabilir.
Sağlıklı ve düzenli beslenerek bağışıklık sistemini güçlü tutmak önem arz etmektedir.
Bulunduğunuz ortamları sık sık havalandırmalısınız.
Çocuğunuzu kreş veya yuvaya yolluyorsanız, oynadığı oyuncakların temizliğinden emin olun, sterilize edin.
Sigara içmemeye ve pasif içici olmamaya özen gösterin.
Ellerinizle bir yerlere temas ettikten sonra temizlemeden ağız, burun, göz ve çevresine temastan kaçının.
Bol taze ve meyve tüketimine özen gösterin.

Kaynak : https://www.acibadem.com.tr/ilgi-alani/soguk-alginligi/#tedavi-yontemleri